Zadání projektu

Nemocnice
Navrhněte IS malé nemocnice, který by poskytoval základní údaje o lékařích, sestrách či pacientech, kteří jsou a byli hospitalizováni v nemocnici. IS uchovává informace o všech těchto hospitalizacích, přičemž pacient může být v jeden čas hospitalizován pouze na jednom oddělení nemocnice. Při každé hospitalizaci je mu určen jeho ošetřující lékař. Lékaři mohou pracovat na více odděleních zároveň. Na každém oddělení má lékař určitý úvazek, telefon atd., zatímco sestry pracují pouze na jednom oddělení. V rámci pobytu v nemocnici může pacient podstoupit různá vyšetření, která byla provedena na určitém oddělení ve stanoveném čase a provedl je určitý lékař, který také zapisuje výsledky vyšetření do IS. Dále mu mohou být podávány různé léky, každé podávání léku má určité detaily (kdy se podává, kolikrát apod.). V systému jsou uloženy i všeobecné informace o lécích (název, účinná látka, síla léku, kontraindikace atd.), aby si lékař mohl zkontrolovat správnost naordinovaného dávkování. 
